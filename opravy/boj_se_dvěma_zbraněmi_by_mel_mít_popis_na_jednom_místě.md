### Boj se dvěma zbraněmi je popsaný na dvou místech a nikde komletně

#### PPH verze 1.0, edice B

Na straně 108 je jako součást *Dalších bojových akcí* dopodrobna popsán *Boj se dvěma zbraněmi* včetně informace,
 že je to dovednost. Chybí tu ale poznámka, že tato dovednost nemůže být vyšší než nejvyšší dovednost *Boj s...*
 
A na straně 145 v seznamu dovedností *Boj s...* zase chybí podrobný popis této dovednosti a dokonce zde není ani odkaz
na *Další bojové akce*.

Ve výsledku je z toho listování pravidly a často opomenuté poravidlo s maximálním stupněm dovednosti *Boj se dvěma zbraněmi*.

Navrhujeme informaci o maximálním stupni této dovednosti přidat do jejího popisu v *Dalších bojových akcích*
za první odstavec:
> Pro boj dvěmi zbraněmi existuje samostatná zbraňová dovednost, ale ani zvládnutí třetího stupně postavě nezaručí mistrovské ovládání dvou
  zbraní – od toho tu jsou schopnosti povolání.

> Postava se nemůže naučit dovednost Boj se dvěma zbraněmi na vyšší stupeň, než na jakém již ovládá Boj s alespoň
jednou kategorií zbraní pro boj zblízka.

Zároveň navrhujeme u této dovednosti *Boj se dvěma zbraněmi* přidat odkaz na *Další bojové akce*
> Detailní popis této dovednosti najdeš v kapitole *Další bojové akce*

---

Samostanou kapitolou je pak otázka, k čemu vlastně boj se dvěma zbraněmi je, když přidává pouze postihy,
ale to si necháme na později.

(5.2. 2017)
# Zkrátit nebo zpřetrhat?

Pokud jdu zkratkou přes les, mám kratší cestu. Pokud zkrátím původní název, mám kratší... slovo, ale kde je ten původní význam?

DrD+ je dobrá zkratka, protože DrD je dlouhými lety zažité a ono + je od základní školy známá zkratka pro přídavek. Ovšem v DrD+ se to doslova hemží zkratkami všeho a nejen že z toho bolí hlava, ale zpřetrhají se vazby s původním významem a čtenář najednou neví, co to vlastně čte.

## Nehas co tě nepálí
To je velice dobrá rada, ale trochu si jí ještě ujasníme pro náš případ zkratek. Když tě něco nepálí, tak tě to nezajímá a když tě něco nezajímá, tak nemáš chuť s tím něco dělat. A když se k tomu ještě přidá fakt, že člověk nesnáší změny, nebo spíše nemá rád nic, co mu sníží pohodlí, tak se může stát, že právě **tobě** zkratky vyhovují a bude tě rozčilovat, že to někdo mění.
Naštěstí to není tak černobílé - v DrD+ jetakové množství zkratek, že spoustu z nich si ani ty, génius na slovo vzatý, nepamatuješ a u těch, na které sis zvykl, nebudeme měnit význam, ale z tvého úhlu pohledu prodloužíme název.

A proč? Protože nás to pálí.

## Omezit zkratky
Proto budeme zkratky omezovat. U každé se zamyslíme, zda má význam a pokud ne, bude nemilosrdně vrácen původní delší název, u kterého se nebude některým z nás ztrácet význam.
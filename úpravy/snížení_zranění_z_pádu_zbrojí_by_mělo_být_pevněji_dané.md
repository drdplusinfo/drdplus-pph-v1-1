### Maximální ochrana zbroje při pádu by měla být jasně dána

#### PPH verze 1.0, edice B

Na straně 119 v pravém sloupci je nad Tabulkou povrchů uvedena dobře míněná rada
> V závislosti na terénu si také postava může dle uvážení PJ odečíst Ochranu zbroje či její část
(při pádu na rovnou tvrdou zem se zbroj neprojeví tolik jako při dopadu na špičatá skaliska,
při pádu do hlubokého sněhu na zbroji nezáleži).
  
Takové citové řešení je ale v ostrém kontrastu s pevně dannými čísly pro výpočet zranění při pádu či skoku
a navíc je to zárodek konfliktu, protože každé zranění je hra se smrtí a když PJ jednou pro sílu okamžiku nedovolí
snížit zranění z rytířské zbroje při skoku z věže na tvrdou dlažbu a podruhé z obavy o život nechá plně započítat ochranu
vycpávané zbroje při zřícení se ze vrostlé jedle na rozkvetlou louku, tak v družině hrozí vzpoura proti neskonalé
moudrosti Pána jeskyně.

Je samozřejmě vhodné dávat prostor fantazii a rozumu, ale také je dobré ukázat směr a dát návod.

Navrhujeme proto doporučenou maximální ochranu zbroje rovnou polovině hodnoty z Tabulky povrchů a slovní dodatek, že jde
o doporučení:

> V závislosti na terénu si také postava může odečíst Ochranu zbroje či její část, obecně polovinu Úpravy síly zranění podle povrchu.
(při pádu na rovnou tvrdou zem se zbroj neprojeví tolik jako při dopadu na špičatá skaliska,
při pádu do hlubokého sněhu na zbroji nezáleži).
Respektuj uvážení PJ, který zná svět nejlépe a může například rozhodnout, že kvli té šestce co jsi hodil
tvůj hrdina padl na hlavu a doporučí ti vzít si příště radši krom kyrysu i helmu.

|   |Tabulka povrchů|   |
|---|---|---|
|**povrch**|**úprava síly zranění**|**maximální ochrana zbroje**|
|hluboký prašan|−15|0|
|voda|−(15+3×Obr)|0|
|těžký, mokrý, bořící se sníh|−5|0|
|čerstvá oranice, hromada listí|−3|0|
|louka|0|0|
|pevná vrstva ledu, zledovatělého sněhu,udusaná hlína|+2|1|
|rovné kamenné dlaždice|+5|3|
|nerovná skála|+7|4|
|ostrá skaliska, zašpičatěné kůly na dně jámy|+15|8|

(1. 2. 2017)
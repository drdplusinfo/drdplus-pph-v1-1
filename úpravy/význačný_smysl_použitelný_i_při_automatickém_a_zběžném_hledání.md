### Není důvod nepoužívat význačný smysl i pro zběžné a automatické hledání

#### PPH verze 1.0, edice B

V kapitole Hledání od strany 134 s v části [Zvláštní případy - Zběžné hledání](https://pph.drdplus.jaroslavtyc.com/#zbezne_hledani)
 je uvedeno
 > Při zběžném hledání postava nikdy nepoužije bonus za zlepšený smysl
 
O něco dále v části [Zvláštní případy - Smysly](https://pph.drdplus.jaroslavtyc.com/#smysly) se dále uvádí
 > Při automatickém prohledávání navíc není možné mimořádný smysl vůbec použít
 
Jaký je ale důvod potlačovat přirozeně zvýšený smysl pro hmat u trpaslíka, zrak u elfa, čich u skřeta při rychlejším hledání?
Copak kroll má bonus k rychlosti za svou výšku jen když běží a při spěchu a chůzi nikoli?

Význačný smysl není nic co by jedinec musel aktivovat, nebo se na to soustředit. Prostě o má a mnohdy ani neví, že ostatní
jsou na tom hůře.

Stejně jako je automatické použití význačného smyslu, tak by měl být použitelný i při automatickém hledání. A samozřejmě
zběžném.

Navrhujeme proto zrušit obě poznámky o nepoužitelném význačném smyslu při automatickém a zběžném hledání a příslušně
upravit vzorce, aby upozorňovaly na případné použití bonusu z význačeného smyslu.

> automatické hledání: Sms -3/-6/-9 + 2k6+ [+ vylepšený smysl]: nenašla ~ Nenápadnost ~ našla

> zběžné hledání: Sms + 2k6+ [+ vylepšený smysl]: nenašla ~ Nenápadnost ~ našla
 
> důkladné hledání: Sms + 3 + 2k6+ [+ vylepšený smysl]: nenašla ~ Nenápadnost ~ našla 

(15.2. 2017)
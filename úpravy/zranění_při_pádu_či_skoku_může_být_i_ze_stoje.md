### Zranění při pádu či skoku z výšky se může stát i ze stoje

#### PPH verze 1.0, edice B

Na straně 119 vpravo je uvedeno, že
> Při pádu z výšky 1 metr a více může dojít ke zranění.

To by si ale pak opilci nemohli lámat klíční kosti při hledání cesty domů zkrze sousedovic plot a městské báby o berlích
by si při zakopnutí o práh nikdy nezlomily ruku.

Vše záleží na obratnosti hroutícího se nešťastníka. Navrhujeme proto větu nahradit:

> Ke zranění může dojít i při neopatrném skoku nebo neobratném pádu z malé výšky.

##### Chtělo by to příklad

V celém dlouhém výpočtu zranění při pádu, kde nechybí započítání obratnosti ani tvrdosti dopadové plochy, shází příklad,
který by všechna ta čísla spojil v lehčeji stravitelný příběh.

> Řezník Masák jde po ránu do svého obchodu a přede dveřmi uklouzne na náledí.
Výška pádu je 0, řezník váží 93 kilo což je podle Tabulky hmotnosti HmP 19 a na kostce mu padne 6, takže zareagoval
nadmíru nešťastně, když se snažil zachránit svačinu namísto sebe.
Vypočteme mu 0 + 19/2 - 5 + 6 = 11 jako Sílu zranění, dopadl ovšem na kámen promrzlou louži a to bolí,
podle Tabulky povrchů je to dalších + 2 k Síle zranění, takže 13 a protože síla zranění je vlastně "bonus" zranění,
tak ho převedeme podle Tabulky zranění a únavy na body zranění, což je 14.
To už by bylo pro řezníka těžké zranění a nejmíň zlomená ruka, ale řezník je při své toušťce dosti hbitý a jeho
Obratnost +3 převedeme podle Tabulky zranění a únavy na 5, takže zranění je sníženo ze 13 na 8. A protože má na
zádeh batoh a padl naštěstí na něj, tak mu Pj sníží zranění o "zbroj" a to o další 2 body, takže nakonec z toho
vyvázne z pořádnou modřinou na zadku a naraženým loktem za 7 bodů zranění.
Za řezníkem se krade sousedovic kočka Drba, která má fištrón a ledovou plochu ladně přeskočí. Skáče do dálky a zmísta,
což je pode Tabulky skoku +3, jelikož je to zkušená sklepolezkyně, tak má Atletiku na druhém stupni, takže má za ni +2,
její rychlost je 1 a na kostce jí padnou 2, takže ladně skočí délku 8, což je podle Tabulky vzdálenosti 2.5 metru.
Doufejme jen, že řezník stihne rozsypat před obchod popel dříve, než namísto koček začnou chodit první zákazníci.

(1. 2. 2017)
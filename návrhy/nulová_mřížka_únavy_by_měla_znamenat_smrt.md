### Život je boj od prvního nádechu

#### PPH verze 1.0, edice B

Na stránce 117 vlevo je rozvedeno kolik bodů únavy může mít stvoření s velmi malou Výdrží:
> Hod proti hodnotě v tabulce určí, zda i oni budou mít 3 řádky
  v mřížce únavy s 1 políčkem, nebo budou mít místo třířád-
  kové mřížky jeden jediný řádek s jedním jediným políčkem,
  tedy prostor pro pouze 1 bod únavy. Z toho vyplývá, že jsou
  buď neunavení nebo vyčerpaní.

Zdánlivě neškodný nápad, který dává šanci na přežití drobným tvorům jako je koťátko Mrrr.

Ovšem shrnutí nápadu v poslední větě
> jsou buď neunavení nebo vyčerpaní

nesouhlasí s následující kapitolou *Stupně únavy* v pravém sloupečku, kde

- Jakmile je zaplněno poslední políčko prvního řádku, říkáme, že postava je unavená
- Je-li zaplněn i druhý řádek, je postava natolik vyčerpaná, že upadá do bezvědomí
- Při zaplnění třetího řádku postava vyčerpáním umírá

Nápad s jediným možným bodem únavy který nutí koťátka spát je tak zcela nové pravidlo, které omezuje přirozený výběr
a nedovoluje koťátkům umřít únavou, ba ani být mírně unavené nebo v bezvědomí.

Držíme koťátku Mrrr palce aby mělo štěstí v kostkách a navrhujeme **pravidlo s jediným možným bodem únavy zrušit**.

A pro úplnost příklad s koťákem Mrrr:
> Příklad: Řekněme, že malé koťátko Mrrr má Výdrž −29,
  a tedy podle Tabulky zranění a únavy má mít Mez únavy
  2/6 bodů. Hodí si proto 1k6. Pokud padne na kostce 1
  nebo 2, bude mít jeho mřížka únavy 3 řádky po 1 políč-
  ku, pokud padne vyšší číslo, bude mít pouze 1 políčko
  únavy.

(24. 1. 2017)
### Nepoužitý štít je kus prkna, nic víc

#### PPH verze 1.0, edice B

Na straně 86 vpravo je zdánlivě neškodný a logický odstavec

> Proti střelbě kryje štít i pasivně. To znamená, že postava
  si může přičíst Kryt při hodu na obranu, i když o střele neví
  a nesnaží se jí uhnout.
 
#### Správná je úvaha
 - štít kryje proti střelbě už jen svou přítomností, stejně jako zeď

#### Nedostatečný je popis a číselné vyjádření
Pravidla by měla snižovat počet otázek a zároveň nechávat prostor pro neobvyklé situace
 - tímto odstavcem se ohánějí hnidopiši a slaboši, kteří chtějí pasivní bonus ze štítu za každé situace
    - včetně útoků z boku, zhora a podobně...
 - pravidlo naprosto neobjasňuje, zda se započítávají běžné postihy za chybějící dovednost a sílu
    - pokud by se nepočítaly, vůbec se nevyplatí krýt se štítem proti střelbě aktivně (což je hloupost)
    - kdyby se postihy počítaly, tak se těžko obhajuje chybějící schopnost a síla, když se o štít jen opírám

#### Pravidlo pro kryt čímkoli už tu je

Na straně 104 je Tabulka krytů přehledně popisující, jak velký kryt *čímkoli* proti střelbě
 dává jaký bonus. Tím je pasivní kryt štítu pokrytý a není třeba pro něj vymýšlet zvláštní pravidlo.
 
#### Změna v pravidlech

Na straně 86 vpravo nahradit odstavec

> Proti střelbě kryje štít i pasivně. To znamená, že postava
  si může přičíst Kryt při hodu na obranu, i když o střele neví
  a nesnaží se jí uhnout.

za text

> Proti střelbě kryje štít i pasivně jako jakákoli jiná překážka. Pokud na tebe někdo střílí a ty se štítem nebráníš,
pouze ho máš u sebe, podívej se na Tabulku krytů na straně 104, jaký kryt ti štít coby obyčejná překážka dává.
Poslední slovo v tom, jak velký kus těla ti štít proti střelci schovává, má samozřejmě PJ.